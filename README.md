#ObrazovanjeSutra

Tijekom izvanredne akademske godine 2020.-2021., pozivamo sve željne učenja da promisle o svojim pravima i obrazovanju u svijetu Sutra, nakon pandemije.
Mnogo razgovaramo, opravdano, o prijetnjama ljudskim pravima tijekom pandemije koronavirusa. Željeli bismo usmjeriti vašu pažnju  prema rizicima koje ona predstavlja u području prava najmlađih pripadnika društva. Izvanredne mjere povezane s COVID-om 19 dovode mnoštvo ljudi u značajan položaj nelagode, diljem svijeta. Upravo oni koji su socio- ekonomski, kulturološki i fiziološki najranjiviji plaćaju najvišu cijenu danas.
Uslijed krize, pristup obrazovanju mora biti evaluiran i redizajniran. Na vrhuncu epidemije, naglo zatvaranje škola i sveučilišta utjecalo je na više od 1,5 bilijuna mladih ljudi. Za one koji nemaju pristup računalnoj opremi, internetu ili literaturi, ne mogu izvršavati svoje obrazovne obaveze, nemaju obiteljsku podršku za održavanje kućne nastave ili one koji su djelomično ili potpuno napustili obrazovanje radi osobnih poteškoća, ova je situacija posebno teška. U pojedinim državama, prema pokazateljima pojedinačnih kriznih situacija, žene su najvjerojatnije prve žrtve napuštanja obrazovnog sustava, što predstavlja nedopustivo nazadovanje obrazovanja.
Uvjeti za povratak u učionice su također problematični, uključujući pravila socijalnog distanciranja unutar i izvan obrazovnih institucija- usvojena radi zdravstvenih razloga, kao i mnoga pitanja o budućnosti koja će doprinjeti individualnom i kolektivnim poteškoćama. Moramo isponova oblikovati proces učenja u školama i na sveučilištima po povratku učenika/ studenata (bez obzira na različito vrijeme povratka ovisno o lokaciji gdje pohađaju nastavu), a prethodno tome moramo se pripremiti za početak nastave u jesen 2020.g. Nije bitno isključivo iščekivati posljedice trenutne krize, već stvoriti strukturalni pregled i plan, na način da izvanredne situacije koje su iskusili mladi posluže kao prilika za promišljanje o izazovima u sadašnjosti i budućnosti, kako bi se povratilo povjerenje u djelovanje institucija.
U Catts Pressoir srednjoj školi na Haïtiju, učenici su izravno uključeni u razvoj svoje lokalne zajednice kroz inicijativu: “Dizajn za promjenu” u Indiji i “The Savanturiers” u Parizu; gdje dizajniraju rješenja ili provode istraživačke projekte s mentorima iz područja visokog obrazovanja. U Parizu tinejdžeri iz manje privilegiranih sredina razvijaju ideje iz različitih područja ljudskih prava u suradnji s europskim kolegama… Postoji mnoštvo primjera koji osvjetljavaju značaj mladih ljudi u našem društvu, te su upravo oni naša budućnost. Stoga im mora moramo dopustiti da izraze svoju viziju budućnosti kroz kolektivnu maštu kako bi ispisali novu priču o obrazovanju, od vrtića do sveučilišta. Moramo ih pozvati da osmisle novi način učenja, u suradnji s proteklim generacijama, ali i individualno, kako bi primijenili postojeća znanja i razvili se individualnim tokom.
Mladi ljudi moraju osmisliti budućnost učenja.
Kako bi dizajnirali izvanrednu obrazovnu instituciju i akademsku godinu, zašto ne shvatiti ozbiljno naše državnike kada kažu kako je ova kriza prilika za redizajniranje sebe i stvaranje solidarnosti? O ovakvom projektu neće se razmišljati, neće se izgraditi bez mladih i obrazovanje će zasigurno biti dio istog. U mnogim zemljama, mladi su veoma angažirani u velikom broju područja, posebice u borbi protiv globalnog zatopljenja i očuvanju biološke raznolikosti (kao što je prikazano u “Fridays for Future”). Oni moraju slijediti svoje ambicije u novim okvirima škole sutrašnjice. 
Odgovornost je naše generacije da pomognemo mladima u ovom prijelazu. Što ako oni preuzmu ovaj izazov? Što ako si dozvole predložiti pogodni kontekst i uvjete učenja? Što ako definiraju svoje potrebe, očekivanja, viziju o školi, sveučilištu i društvu sutrašnjice? Mjesta koja će pažljivije slušati njihove potrebe i pobrinuti se za njihovu dobrobit, koja će vrednovati njihove vještine, pozivati ih na suradnju i pokazivati predanost njihovom radu, zajednici, prirodi i društvu, najprije će napredovati. Oni će razviti empatiju, suosjećanje, solidarnost, znatiželju, bez pretjerane zahtjevnosti u razini znanja koju stječu. Uloga je učitelja i profesora da ponovno nauče kako učiti, te da ih se više cijeni i bolje prepoznaje njihov rad i predanost. Učitelji moraju također biti konzultirani o vlastitim prijedlozima.
Ova pitanja sastavni su dio otvorenih pitanja o međunarodnim pravima mladih. Izvješće Svjetske zdravstvene organizacije i UNICEF-ovog Lancet izvješća, objavljenog u veljači 2020.g., pod naslovom: “Budućnost za djecu svijeta?” (eng. “A Future for the World's Children?”) objašnjava kako je zdravlje djece u svijetu ugroženo zbog onečišćenja, klimatskih promjena i kroničnih bolesti povezanih sa stresom, ovisnošću ili pretjetjeranom konzumacijom. Ono poziva na korekciju 17 ciljeva održivog razvoja (SDGs), uključujući i četvrti: pristup kvalitetnom obrazovanju, kao temeljnom pravu djeteta.
#Branimo pravo na obrazovanje
S pojavom COVID-19 krize, koja otkriva i pojačava nejednakosti u obrazovanju te za koju UNICEF smatra kako može postati kriza prava djece, moramo naglasiti kako je obrazovanje primarna potreba mladih ljudi, uključujući i pravo na razmišljanje i konstrukciju okvira istoga.
Prethodno pandemiji, UNESCO je lansirao globalnu inicijativu za razmišljanje o budućnostima obrazovanja- množina riječi “budućnost” predstavlja mogućnost stvaranja paralelnih oblika koje možemo osmišljati, izabirati i graditi. Takva je inicijativa sada hitna, kako doživljavamo prekid u povijesti učenja koji je bez presedana; ali smo razvili alternativne načine učenja kako bi pomogli jedni drugima i stvorili načine za dijeljenje znanja. Predlažemo otvaranje online konzultacija na temu obrazovanja u svijetu sutrašnjice, nakon pandemije koronavirusa, otvorenih posebice za mlađe generacije, od najmlađe dobi. Ovo predstavlja uzbudljivi izazov i priliku za istup svima onima koji žele imati riječ u tome kako će izgledati njihova uloga u svijetu sutra.
